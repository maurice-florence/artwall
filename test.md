**Heb ik eigenlijk wel het recht**  
om verdrietig te zijn?  
Ik dacht het, geheel spontaan,  
op mijn fiets, achter een Opel Astra,  
een walm opgebrande diesel   
in mijn smoel.  
&nbsp;Heb ik wel het recht?  
En ja, het zijn zijn woorden  
maar het is mijn stem:  
wind je niet op, stel je niet aan,  
geen bloed? Niet janken.  
Ik zal je harden.  
<br>
En ik zoek het, dat bloed,  
ik zoek de rode verlossing,  
maar mijn lichaam is integer  
het laat niets langs zijn grenzen.  
En ik smacht naar het zout  
van een traan,  
ik onderdruk een beving,  
want wat je ook denkt,  
en ja, ik weet wel wat je denkt,  
nee, niet jij, maar jij daar,  
in de bovenkamer,  
wat je ook denkt,  
ik heb het niet,  
&nbsp;&nbsp;ik heb het niet,  
&nbsp;&nbsp;&nbsp;&nbsp;ik heb het recht *niet*.  
<br>
En ik wurg het kind in mij,  
en ik prijs de vader in hem,  
&nbsp;&nbsp;&nbsp;&nbsp;zo ben ik geschapen,  
&nbsp;&nbsp;&nbsp;zo ben ik geworden,  
&nbsp;&nbsp;zo zal ik volharden,  
&nbsp;tot ik niet anders kan  
dan barsten.  
<br> 
<br>
*Den Haag, Nederland*  
*2 april 2025*
